[
  {
    "title": "מטוס האייר פורס וואן החדש שנמסר ע\"י קטאר - צפוי להימסר בקיץ 2026",
    "main_image": "https://files.catbox.moe/riyr2k.jpg",
    "position": 1,
    "id": "1cc110be",
    "content": "חיל האוויר האמריקאי הודיע כי מטוס היוקרה הקטארי שעובר הסבה נרחבת לשמש כ-Air Force One חדש צפוי להימסר עד קיץ 2026, כשנה לאחר תחילת עבודות ההתאמה המקיפות.\n\n\"חיל האוויר מחויב להאיץ את מסירת מטוס ה-VC-25 הזמני לטובת משימת התובלה הנשיאותית, עם יעד מסירה לא יאוחר מקיץ 2026\", נמסר מהחיל.\n\nעם זאת, עדיין לא ברור האם המטוס יהיה מבצעי מיד עם מסירתו, או שיידרשו בדיקות נוספות והשלמות לפני שיוכל לשמש בפועל את נשיא ארצות הברית.\n\nההסבה כוללת התאמות ביטחוניות, מערכות תקשורת מסווגות, הגנות אלקטרוניות, יכולת תדלוק אווירי ועמידות לאיומים – תהליך ארוך ויקר שהפך את לוח הזמנים למאתגר במיוחד. הנשיא טראמפ אמר בשנה שעברה כי המטוס עשוי להיות מוכן כבר בפברואר 2026, אך גורמים בחיל האוויר מודים כי מדובר היה ביעד שאפתני במיוחד, נוכח היקף העבודות הנדרש.\n\nהמטוס מוגדר כפתרון זמני עד לכניסתם לשירות של מטוסי ה-VC-25B החדשים המבוססים על מטוסי הבואינג 747-8.",
    "media": [],
    "writer": "רון כהן",
    "timestamp": "26 ינואר | 12:39"
  }
]